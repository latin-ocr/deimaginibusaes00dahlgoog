17·

Poetae Graecos legentes non animadvertere non possu-
mus eos in imaginibus adhibendis multo parciores esse
quam vulgo aliarum gentium poetas. Veteres Graeci quum
omnino-id innatum et insitum haberent, ut justam quandam
mediocritatem, quae inter nimium et parum esset, servare
scirent, tum in ornatu orationis ab omni intemperantia ab·
horrebant. Quo erant in artibus aestimandis eleganti et ex·
quisito judicio, fieri non potuit, quin intelligerent etiam ima-
gines tum solum, quum modus in iis adhiberetur, venustatem
et dignitatem orationi addere3 nimiam vero copiam vitan-
dam esse‚ ut quae facile sententiam obscuraret et satietatem
ac taedium multo magis quam delectationem moveret. Quare
omnes eorum poetae, qui quidem antiquioribus temporibus
florerent, genere dicendi utebantur eleganti et candido, quod
‘inter nimiam ubertatem et exilitatem medium erat. Neque
ex eorum numero meo quidem judicio excipiendus est
Aeschylus. Iis igitur assentiri non possum, qui immoderatum
imaginum usum dictionis Aeschyleae proprium esse dicunt3
valde miror, quo jure Bernhardy, acutissimus ille et doctis-
simus antiquarum literarum existimator, eum prope ad Orien-
talium luxuriam et ubertatem accessisse judicaverit 1). Quod
judicium, si universum genus scribendi Aeschyli respexeris,
falsum esse contendo. Ut iam supra monui, abundantiam
et copiam imaginum tum solum adhibet, quum ipsius rei
gravitas et major impetus animi solito majorem etiam in
verbis splendorem desiderare videntum quod saepissime in
lyricis partibus, rarius in dialo'go fieri dixi. At in dialogo,
, qui tragoediarum ejus longe maxima est pars, non saepe a
proprio dicendi modo discedit, multo rarius quam vulgo
recentiores poetae, ne dicam Orientales, assolent. Multfs lo-
eis longa series versuum est, in qua metaphoram aut nullam
reperiamus aut talem, quae tam usitata sit, ut eam meta-
phoram esse vix sentiamus. Nonnulla etiam chori cantica
eandem simplicitatem habent, sicut omnia in Prometheo.
Hac *tamquam parsimonia efficit poeta, ut id, quod imagine
illuminatum sit, eo magis exstet et emineat3 quod non asse-

 

¹) Grundriss der Griechischen Litteratur. Zweiter Theil, zweite Ab·
theilung p. 243. 2

