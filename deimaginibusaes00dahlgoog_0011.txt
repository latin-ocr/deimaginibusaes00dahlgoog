5

verum est Aeschylum tum maxime imagines adhibere,
quum in vehementi motu depingendo ipse impetu quodam
mentis provehitur, non est mirandum eum nusquam saepius
quam in talibus locis a legibus Graecae linguae et a communi
loquendi more discedere. Haec est causa, quare multi eorum
locorum, qui imagines continent, tantas difficultates inter-
pretibus attulerunt. Saepe sermo in iis obscurus est et prae-
sertim nimia brevitate difficilis. Saepe ipsa similitudinis
ratic, quae inter eas ree, quae in imagine comparantur, inter-
cedit, audacissime inventa est et a nostrae linguae natura
plane abhorret. Interdum miro modo ab una cogitatione
ad aliam velut transsilit, ut difficile sit indagare, quae sit
ea suppressa cogitati0‚ quae eum ab illa ad hanc deduxerit.

Iam satis me dixisse arbitror, ut demonstrarem me,
quum imagines Aeschyli tractare instituerem, rem suscepisse
vel maxime dignam, in qua elaboraretur. Nam si omnino
ad poetam plane intelligendum non parvi momenti est ex-
quirere, quibus usus sit imaginibus et quomodo eas con-
formaverit, id eo magis fieri oportet, quo plura poeta in
earum usu habet sua et propria; quod ita esse apud Aeschy-
lum supra significavi, infra uberius exponam. Quare credidi,
si omnia imaginum exempla, quae in tragoediis Aeschyli
invenirentur, accuratissime collegissem et in genera quae-
dam descripta proposuissem, futurum esse, ut ad hunc poetam
melius intelligendum nonnihil utilitatis redundaret. Quod
adhuc a nullo facturn esse video, Non defuerunt ii quidem,
qui de quibusdam rebUS, quae huc pertinent, disputarent,
nec tamen ita, ut quaestio ad finem ‘perducta haberi possit.
Iam eos nominabo, quos scio ante me in imaginibus Aeschyli
tractandis versatos esse. ALTUM (Similitudines Homeri cum
Aeschyli, SophocliS, Euripidis comparantur. Berol. 1855)
similitudines tantum tractat, quae est pars ei generi, quod
nomine imaginis complector, subjecta. HOPPE (De com-
parationum et metaphorarum apud tragicos usu. Berl. 1859)
uberrime et omnibus exemplis collectis de eo imaginum
genere agit, quod ab avium natura est deductum. RADTKE
(De tropis apud tragicos Graecos. Berol. 1865) universa de
tropis disputatione praemissa metaphoras tragicorum ex
ayricultzgrae rebus desumptas exponit3 idem (De tragicorum

