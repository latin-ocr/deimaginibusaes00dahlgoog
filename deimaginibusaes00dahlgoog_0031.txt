25

terire inciperet, praesertim tales translationes placuisse, quae
a rebus remotis, incognitis, obsoletis peterentur. Nostra
aetate neque in monumentis literarum neque in sermone
hominum humanitate politorum certa quaedam genera ima-
ginum invenire possumus, quibus vel singuli populi vel
singuli homines prae ceteris utantur. Cujus rei causa sine
dubio est haec aequabilis et omnis generis doctrina, qua
nunc vulgo sunt imbuti homines; quae secum fert, ut' quum
in aliis rebus tum in sermone multae dissimilitudines exstin-
guantur. At si quis animum attenderit, quo modo homines
de plebe loquantur, inveniet eos quum omnino imagines tum
praesertim metaphoras et multo saepius quam vulgo eruditos
adhibere et ex rebus sibi maximecaris et cognitis desumere,
sicut opifices ex suo quemque artificio. Ut ad Aeschylum
revertar, satis constat ea aetate, qua ille florebat, scriptionem
nondum a Sophistis ad artem et praecepta esse revocatam.
Omnia in eo magis sunt naturae quam artis. Hinc nata est
fabella illa ab Athenaeo tradita, Sophoclem Aeschylo dixisse
eum, etiamsi recta faceret, ea tamen imprudentem faeere ¹).
Quod quidem quum in toto genere dicendi ejus cernatur,
tum etiam inde apparet, quod imagines, quas orationi suae
inserit, maximam partem ex communi consuetudine vitae-
Atheniensium sumptae sunt.

Alia quoque causa fieri potest, ut interdum imagines a
rebus minus cognitis ducantur. Non raro enim accidit, ut
homines, postquam imago quaedam in frequentem usum
venit, eam etiam tunc adhibeant, quum ipsa res, unde sumpta
est, sub aspectum cadere desiit. Ita Aeschylus saepe fortes
viros cum leonibus comparat; at vix probabile est leones id
temporis in Attica fuisse3 fortasse hoc animal ne vidit qui-
dem umquam. Sed inde ab eo tempore, quo leones in terris
a Graecis incultis inveniebantur, moris fuit, ut, quotiescunque
insolita quaedam fortitudo vel ferocitas erat declaranda, leo-
nem nominarent. N on dubium est, quin Aeschylus multas
ejusmodi locutiones, quae in ore civium ejus vigebant, usur-
paverit. Hoc aditum nobis parat ad rem commemorandam,

 

¹) X, p. 428 F: μεθύων γοῦν ἔγραφε τὰς τραγῳδίας. διὸ καὶ Σοφοκλῆς
αὐτῷ μεμφόμενος ἔλεγεν, ὅτι, ὦ Αἰσχύλε, εἰ καὶ τὰ δέοντα ποιεῖς, ἀλλ’
οὖν οὐκ εἰδώς γε ποιεῖς.

