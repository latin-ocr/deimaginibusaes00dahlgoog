13

novas fingendi radica, quae vocantur, sensim idque iam
antiquissimis temporibus amisisse. Quare quum homines
novas notiones invenirent, quas ad significandas etiam novis
vocabulis opus erat, duplici ratione agebant. Aut ex iis
radicibus, quae erant, derivatione et compositione nova
vocabula efficiebant3 aut vocabula integra per metaphoram
ex propriis in alias significationes transferebant. Quae quum
frequenter ita translate adhibita quasi usu trita essent, saepe
factum est, ut primaria vis obscuraretur et secundaria tantum
ac translata in iis cogitaretur. Interdum primaria vis plane
evanuit3 saepius etiam utraque vis simul in usu erat, ita
tamen, ut loquentes, utra earum esset propria, utra translata,
non jam sentirent neque, quum hac uterentur, etiam illam
in animo haberent. Quare hujusmodi vocabula numis similia
sunt, quorum nota usu ita contrita est, ut agnosci non possit,
sed tamen in commercio hominum versantur. Et quum
hominum proprium sit ea prius animo percipere, quae sen-
sibus, quam ea, quae sola mente percipiantur, non est dubi-
tandum, quin radices vocabulorum et eae voces, quae ex
iis primae ducerentur, omnes ad unum ad res externas et
corporeas pertinuerint. Deinde quum ad eum cultum et
humanitatem progressi essent, ut etiam notiones a sensibus
sevocatas amplecti inciperent, ad has nomina trahebant a
rebus corporeis, quae cum iis similitudinem quandam prae
xse ferre viderentur. 'Hac via linguas copia verborum auctas
esse iam veteres intellexisse videntur, quum dicerent meta-
phoram primo necessitatis causa institutam, quia vocabulis
ad res propriis nominibus carentes significandas opus esset,
deinde etiam ad ornatum orationis adhiberi coeptam esse.
Illud quidem dubitari potest, utrum prima causa translationis
a tali necessitate inopiaque repetenda sit an a naturali quo-
dam studio res similes comparandi, ex quo cetera imaginum
genera profecta sunt. Certum tamen est, antiquioribus saltem
temporibus, homines praecipue transferendis vocabulis sibi
paravisse, quibus notiones declarare possent, quas semper
novas progrediente cultu et humanitate animis informarent.
Quod quum ita sit, non mirum est unumquemque sermonem
ita metaphoris abundare, ut pauca habeat vocabula, in quibus,
si ad originem eorum redimus, nihil translatum inveniatur.

