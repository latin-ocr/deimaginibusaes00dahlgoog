20

fugare posse dicit, quam infirmi pueri asinum ¹); quae simi·
litudines etsi a rebus ceteroquin quam maxime disparibus
sumuntur, tamen ejusmodi sunt, ut ad eam ipsam rem, de
·’ qua agitur, illustrandam nihil aptius, nihil insignius cogitari
possit. Si quis nunc tali imagine uteretur, vereor, ne ca-
chinnum commoveret3 absurdum enim et ridiculum videretur
*fortissimum et nobilissimum heroem cum contemptissima
bestia comparari. Id Homero vix erat verendum. Ea erat
antiquae aetatis hominum simplicitas, ut in rebus inter se
comparandis id, quod tertium comparationis continebat,
tenere possent, animo a cetera diversitate, quantacunque erat,
sevocato« Hinc nata est illustris illa et perspicua similitudo,
quam in omnibus Homeri comparationibus admiramur. Ab
hac simplicitate iam tragici paullum discesserant. Quum
enim ad rerum granditatem etiam orationis habitum accom-
modare studerent, postulabant, ut ‘res comparata alteri rei
non modo una ratione similis, sed etiam dignitate quadam
conveniens esset; velut heroes cum bestiis comparantes po-
tius nobiles bestiae, ut leonem, equum, quam contemptas
eligebant. Tamen et ipsi multis imaginibus delectabantur,
quae nobis abjectae et granditate tragoediae minus dignae
videantur. Sed de hac re plura infra. Hic satis habeo sta-
tuisse in quavis imagine rem in eo verti, utrum res compa-
rata cum altera re speciosam et illustrem similitudinem ha-
beat necne3 quod nunc quaedam reS, velut quaedam animalia,
ita in gravi dicendi genere adhiberi non possunt, id fastidio
quodam delicato et hac calumniandi libidine, quae omnia in
risum vertat, factum esse puto,

Considerandum est etiam, quae ratio inter res comparatas
intercedat3 quam quidem si respicimus, duo genera imaginum
- discerni possunt, quorum alterum descendens, alterum ascendens
appellare licet. Illud longe usitatissimum est, in quo a supe-
riore ad inferius, a re a sensibus magis sevocata ad rem iis
magis subjectam transitur. Nam quum is, qui imagine utitur,
id spectet, ut speciem quam maxime expressam effingat, qua
tamquam re praesenti moveatur animus, fieri non potest, quin
ad ca potissimum se convertat, quae sensus ejus acerrime
impellant. Etiam quum res, quarum utraque sub sensus cadit,

¹) 11. 11, 558 sequ.

 

