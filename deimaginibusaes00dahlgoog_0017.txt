11

tium pono metaphorae genus. Etiam in allegoria una vel
plures enunciationes sic efferuntur, ut alia vis vocabulis, quam
quae eorum propria est, subjicienda sit. Eo autem differunt
duo illa genera, quod in explicata metaphora insertis voca-
bulis, quae ad rem propriam spectant, plane ostenditur,
quorsus comparatio referenda sit; in allegoria comparatio
prorsus latet et legentibus permittitur, ut eam ex rerum
contextu conjiciendo inveniant, tamquam si aenigma solvant.
Quod quidem ipsum nomen allegoriae satis declarat3 alia
enim in ea dicit aliquis (ἀλληγορεῖ), quam quae intelligi
velit. Quum Homerica carmina nullum allegoriae exemplum
suppeditent, vim ejus et ab explicata metaphora differentiam
exemplis ex Aeschylo sumptis declarare conabor. Suppl.
760 ἀλλ’ ἔστι φήμη τοὺς λύκους κρείσσους κυνῶν εἶναι
aperte' allegoria est. Dicit enim poeta lupos canibus vali-
diores esse, scd huic sententiae aliam subjiciendam esse vim
et hanc quidem, ut Argivi filios Aegypti fortitudine superent, .
nemo non sentit, quamquam id nequaquam ipsis verbis in-
dicatur. Sed quum Ag. 1005 dicit: πότμος εὐθυπορῶν
ἀνδρὸς ἔπαισεν ἄφαντον ἓᾯμα, metaphora explicata utitur,
quia voce πότμος, quo imaginem illisae navis relatam velit,
plane enunciat. Recte iam Quintilianus ut allegoriae exem·
plum affert nobilissimum illud Horatii carmen, in quo de-
scribit, quomodo navis tempestate jactetur3 nullo enim verbo
significat se de civitate cogitari velle. Nimis' arcte quidam
vim allegoriae definiunt, quum ejus proprium esse dicunt,

quod ad praeceptum aliquod tradendum spectet. Nam etiamsi ·

maxime in quibusdam poesis didacticae generibus, ut in
aenigmate, parabola, fabula, adhibetur, tamen usus ejus his
finibus non continetur, sed latius patet neque ab ullo car·
minum genere alienus est.

Sequitur, ut doceam, quid inter se differant metaphora
et catachresim quae cognatae sunt illae quidem, ut saepe
confundi soleant, sed etiam diversae. Antiqui rhetores
discrimen earum vulgo ita statuebant, ut dicerent metaphoram
esse vocabulum a loco suo in eam notionem translatum,
quam etiam proprio nomine ‘appellare liceret, catachresin
exsistere, quum ea res, ad quam translatio facta esset, ipsa
proprio nomine careret. Sic Trypho περὶ τρόπων (Spengel,

