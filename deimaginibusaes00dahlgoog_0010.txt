Ι 4

rhetorica affectatione fluxisse, sed ex naturali altitudine
animi, quae ei cum spectatoribus, quibus scribebat, com-
munis erat. Quod primum igitur ad vocabula, quibus utitur,
attinet, saepius quam alius quisquam Graecus scriptor nova
finxit ¹); praesertim ea audacia admiranda est, qua composita
invenit, sicut omnino vocibus longis et plene sonantibus
delectari videtur. Multa obsoleta vocabula, praesertim ex
HomerO‚ recepit, quo orationi suae vetustatis quendam co-
lorem addidit. Etiam ab usitatis significationibus verborum
non raro recedit, quod imprimis in metaphoris cernitur.
Syntaxis Aeschyli, quamquam in hac re genus dicendi ejus ple-
rumque admodum simplex et perspicuum est neque longis
et implicatis verborum circumscriptionibus utitur, tamen eas
leges, quae omnino Graecae linguae sunt, non raro negligit.
Quare anomaliae omnis generis, ut pleonasmi, brachylogiae,
asyndeta‚ anacolutha‚ aposiopeseS‚ apud Aeschylum frequen-
tissimae sunt. Mira et audax imprimis est ea rati0, qua
adjectiva et genitivos ad substantiva per attributionem,
‘s quae vocatur, adjicit. Ut iam ad imayines veniamUS‚ quibus
ornnem poeticam dictionem tamquam luminibus illustrari
necesse est, eadem illa, quae omnino dictionis Aeschyleae
propria esse diximus, etiam in iis cernuntur. Nam eam
granditatem, quam ut tragoediis suis conciliaret, totum suum
dicendi genus conformavit, nescio an maxime his luminibus
assecutus sit, quae apud eum non sunt inanis verborum stre-
pituS,¹ sed ex praeclarissima poetica facultate et ex spiritu ·
illo divino, quo erat inflatus, oriuntur. Verum est id quidem
Aeschylum, ut 'ceteros poetas Graecos, quibus id erat natura
innatum, ut modum in omnibus servarent, a nimia in ima-
ginibus abundantia plerumque abstinuisse. Quare quum
orati0, ut maxime in dialogo, epicae narrationis modo quieto
et placido gradu procedit, pleraque propriis et suis vocabulis
efferuntur. Sed quotiescunque poeta altius assurgens ma-
jorem aliquem animi motum vult depingere, quod saepissime
in lyricis partibus, sed non raro etiam in dialogo accidit,
proprio dicendi genere relicto ad imagines easque auda-
cissimas et splendidissimas confugit3 quod vix dici potest,
quantum ad granditatem orationis augendam valeat. Si

 

¹) Τοῦτ, de Aeschylo vocabulorum inventore, Hal. 1855.

