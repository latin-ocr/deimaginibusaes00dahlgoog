23.

in quibus quisque vixit, quibusque negotiis et occupatio-
nibus, si non ipse, at tamen populus, cujus civis erat, fuerit
deditus. Hanc ob causam et utile et jucundum fore putavi,
si imagines Aeschyli ita pei-censuissem, ut omnes, quae
easdem res ‘,spectarent unum in locum conferrem. Ita appa-
rebit eum nullas saepius adhibuisse quam eas, quae a navi-
gatione et piscatura, a maris fluctibus et tempestatibus, ab
iis denique rebus, quae ad mare pertinent, sint petitae.
Neque id mirum est; Athensiensis erat, quem populum inde
ab antiquissimis temporibus ad mare sedes suas habuisse
et navigationis studiosissimum fuisse constat3 ea aetate vixit,
quum Athenienses ‘ad maritimi imperii principatum perve-
nerunt atque etiam mercatura maritima apud eos laetissime
effloruit. Aeschylum ipsum et proeliis navalibus ‘apud Ar-
temisium ac Salamina factis interfuisse et ad Siciliam navi-
gasse veteres scriptores testantur. Earum quoque imaginum
magna copia apud Aeschylum invenitur, quae ab agricultura
et rebus cum ea conjunctis, ‘ut ab equis et aliis jumentis
regendis, desumptae sunt3 non paucae venationem et rem
pecuariam spectant. Notum est Athenienses illa quoque
artificia non modo ad victum necessaria existimasse,‘sed
etiam magno studio amplexos esse et eos cives, qui in iis
versarentur, magno in honore habuisse. Maxime autem ani-
mus poetae‘ ad naturam terrae suae quum inanimam tum
praesertim animatam se convertit; ex quo videre possumus,

, ’ quantus fuerit veterum Graecorum naturae amor, quantum·

que rebus ejus observandis delectati sint. Haec omnia ge-
nera imaginum, quae Aeschylo praeter cetera placuisse dixi,
etiam apud alios ejusdem aetatis poetas frequentissima sunt.
Invenio nonnullos doctos viros inter tres illos tragicos discri-
men quoddam 111 rebuS, a quibus imagines suas sumpserint,
statuere. Ita Schneidewin Aeschylum et Sophoclem in hac
re multum inter se differre contendit. Ipsum audiamus (in
praefatione editionis tragoediarum Sophoclis. Berlin 1860;
p. 39).—1›gleichwie die Bilderwelt beider Dichter weit von
einander absticht. Aeschylos zieht gern Raubthiere herbei
und* weilt mit Behagen auf dem weiten Meere, bei Jagd
und Fischerei, wogegen Sophokles es vorzieht, Hausthiere,
namentlich das edle Ross, und Singvogel zu Vergleichen

l

