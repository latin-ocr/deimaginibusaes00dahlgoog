16

non, quod solutae orationis scriptores volunt, aliquid per-
spicue docere, iis necesse est magis ad sensus hominum
quam ad mentem et cogitationem se convertere. Vis autem
imaginis in eo posita est, ut, quae ea illustratur noti0‚ spe·
ciem quandam sensus acrius ferientem induat et paene
oculis subjiciatur-3 quod quum venuste et eleganter fit, ut
imago et ipsa per se pulchram speciem praebeat et eam
rem, ad quam adhibetur, apta similitudine illustret, vix dici
potest, quantum ad delectationem movendam valeat. Supra
commemoravi voces linguae usu detritas eam vim sensus
” acriter pellentem, quae primo iis subjecta erat, magis magisque
amittere3 poetarum est iis tamquam vitam reddere, ne sint
inania signa, sed vera visa in animis imprimant3 quod ad
assequendum nihil imaginibus efficacius est. Hac de causa
omnes» omnium temporum poetae, quocunque in genere
carminum versati sunt, operam dederunt, ut dictionem suam
similitudinibus et praesertim metaphoris ornarent. Quid?
quod usus imaginum ita poetis peculiaris existimatur, ut,
si quis alius generis scriptor eas adhibet, id non propria et
sua, sed poetica facultate facere putetur. Nam quum aliquem
poetice vel loqui vel scribere dicimus, quid aliud dicimus
„ quam eum oratione imaginibus distincta uti?

Jam vero illud neminem fugit, dictionem imaginibus
frequentem, quamquam a nullo eorum trium generum, in
quae vulgo ars poetica distribuitur, abhorret, iamen non
pariter omnibus convenire. Omnino fieri solet, ut, quo
majore ardore incitatur poeta, eo magis a rebus, in quibus
oratio versatur, ad alias aberret, quae propter similitudinem
animum ejus alliciant. Cui rei consentaneum est, quod ima-
ginibus maxime utuntur lyrici, minime epici, inter eos me-
dium tenent dramatici. Longum est hujus rei causas uberius
explicare et exemplis confirmare. Quare satis habebo com· ·
memorasse ita saltem apud Graecos poetas esse, quo melius
intelligatur, quare in tragoediis Aeschyli imaginesfrequen-
tiores sint in iis partibus, quae lyricae vocari possunt, ut
in canticis chori et in κομμοῖς, 'pauciores autem in iis par-
tibus, quae propius ad rationem epicorum accedunt, i. e. in
ialog0.

 

   

 

 

 

