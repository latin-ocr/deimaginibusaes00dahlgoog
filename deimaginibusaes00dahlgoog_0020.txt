14

Quin etiam eas voces, quae maxime a perceptione sensuum
recedunt, ut verba substantiva, negationes, conjunctiones,
initio aliquid, quod tamquam tactu et visu manifestum esset,
significasse ⁸ea doctrina, quae in linguis comparandis versatur,
satis demonstravit. Quum in hac disputatione mihi propo-
suerim, ut ‘imagines pertractarem, quarum proprium est duas
res inter se comparare, manifestum est nullas metaphoras
hic in disceptationem cadere, quae suam propriam vim plane
exuerint. Neminem autem praeterit in sermone ab usu in-
termisso saepe difficillimum esse dijudicatu, utrum in trans-
lato quodam vocabulo aliquid propriae significationis resideat
an omnis ejus memoria sit exstincta. Quin in multis id ne
posse quidem inveniri arbitror. Hinc mihi compluribus
locis orta est dubitatio, utrum metaphora esset statuenda
necne; omnino eam rationem secutus sum, ut eas trans-
lationes praeterirem, quae in frequenti usu apud Graecos-
scriptores essent. Sed quum in rebus dubiis nimis quam
parum dicere maluerim, vereor, ne nonnullae metaphorae a
me sint commemoratae, quas alii melius abesse potuisse
putabunt.

Si vim et naturam similitudinis et metaphorae recte
constituimus, obscurum esse non potest, quid duae illae
formae generi imaginis subjectae inter se commune habeant,
quo efficiatur, ut, quum earum apud scriptorem quendam
usus considerandus est, non separatae, quod vulgo fit, sed
conjunctae debeant tractari. Qui definitiones supra allatas
diligenter consideraverit, facile agnoscat similitudinem et me-
taphoram ea tantum ratione, qua enuntientur, differre, re
ipsa autem cohaerere et eadem ex causa esse profectas, Quae
sit haec causa, si quaerimus, eam in cupiditate quadam homini
innata positam esse invenimus, Natura enim homini tri-
butum est, ut ex rebus inter se comparandis delectationem
capiat3 quamobrem quum aut in dicendo aut in scribendo
alicujus rei, qua mens acriter afficiatur, mentionem fecit,
ad aliam rem cogitatione deflectere solet, quae propter in-
signem similitudinem, quam cum illa habet, ultro se offerat
’ animo. Quum id, quod sic animo occurrit, verbis eloquitur,
non tam hoc spectat, ut sententiam suam magis dilucidam et
ad intelligendum apertam reddat, quam ut ei rei, cujus

 

