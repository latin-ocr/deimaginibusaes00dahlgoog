29

Quaecunque de sermone Aeschyli quaeruntur, vitia codi-
cum plurimas et maximas difficultates afferunt. Omnium
enim, qui manserunt, veterum scriptorum vix quisquam est,
cujus textus ab insciis et negligentibus librariis miserius
depravatus sit. Etsi confitendum est opera doctorum viro-
rum, qui in Aeschylo interpretando versati sunt, multa esse
feliciter emendata, multa subtiliter explicata, plura tamen
etiamnunc restant aut incerta aut plane obscura. In multis
locis scribendis vel interpretandis editores in sententias plane
diversas discedere videmus, ut tot fere sint opiniones, quot
viri ad eos explicandos se contulerunt. Atque ut dicam id,
quod senti0‚ neque adhuc in hac re tantum profectum est,
ut labori impenso respondeat, neque sperari potest fore,
ut textus Aeschyli umquam in integrum restituatur. Quum
in tanta varietate lectionum unum quendam editorem necesse
sit sequi„ semper primo loco eam lectionem afferam, quam
Dindorf in editione sua omnium Aeschyli tragoediarum
(Lipsiae, 1869) habet. Eandem etiam in numeris versuum
adscribendis sequar. Sed etiam quid alii docti viri, qui
Aeschylo explicando operam navarunt, de locis a me allatis
existimassent, respiciendum esse duxi, praesertim quum Din-
dorf a codice Mediceo, a quo, ut omnium, qui exstant, codi-
cum archetype, omnem rationem criticam pendere censet,
interdum nulla necessitate cogente discedere videretur. Quam
ob rem Schutzii, Hermanni‚'Weilii editiones omnium Ae-
schyli carminum semper comparavi et praeter has complures
editiones singularum tragoediarum atque etiam multos de
l'ocis singulis commentarios inspexi. Ne tamen justo longior
essem, eam mihi imposui legem, ut lectiones a Dindorfii
discrepantes tum solum afferrem, quum iis vis et natura
ipsius imaginis mutata videretur, neque tum semper; inutile
enim et supervacaneum putavi conjecturas et interpretationes
commemorare, quas satis ab aliis refutatas esse viderem.
Me nullas a me inventas conjecturas protulisse vix est, quod
moneam. Nam quis ego sum, ut in re tam difficili, in qua
tot egregii viri saepe frustra laborarunt, me aliquid proficere
posse credam? Paucis locis, quos antea non recte intellectos
esse putabam, novam interpretationem, sive vocabuli alicujus
sive totius loci, proferre ausus sum, quum haec, quam ego

