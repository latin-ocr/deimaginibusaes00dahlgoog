6

Graecorum tropis. Partic. II. Ostrowo 1867) de metaphoris
ex verbis nauticis et venaticis petitis disputat3 in utraque
-autem dissertatione enumerationem omnium exemplorum
non spectat, sed ex magna copia minorem numerum deligit,
ut metaphorarum apud tragicos usum illustret. Illi igitur
viri, quos iam nominavi, ejus quaestionis, de qua hic mihi
proposui, ut disputarem, partem tantum tractaverunt. UnuS,
SOHULZE (De imaginibus et figurata Aeschyli elocutione. Hal-
berstadt 1854), omnia ea, quae nomine· imaginis comprehen-
duntur, genera tractanda et omnia eorum apud Aeschylum
exempla colligenda suscepit. Quae disputatio quum. mihi
tum demum in manus veniret, quum opus meum iam ince-
pissem, primo ab instituto me0, ut iam supervacane0‚ desistere ’
cogitabam. Sed libellum Schulzii diligentius inspiciens in-
veni eum nihil nisi enumerationem exemplorum continere
neque eam satis accurate factam3 non paucos locos omisit,
quos afferre debebat, alios inter numerum metaphorarum
retulit, in quibus quid metaphorici inesset, frustra quaesivi.
Quo quum accederet, quod in illa conscribenda dissertatione,
ut quae abhinc viginti duo annos ederetur, multis Aeschyli
interpretandi adjumentis, quae nunc habemus, uti non licuit,
me non plane operam meam ,perditurum putavi, si eundem
laborem susciperem.

Gap. 1.· ¹

Antequam ad rem propositam aggrediar, paucis ex-
ponam, quae sit imayinis vis et natura, et quae ei ut generi
subjectae sint partes, ut disputatio mea habeat, in quo tam-
quam in fundamento nitatur. Constat iam veteres magnam
operam in eo collocasse, ut imaginem et alias eodem per-
tinentes notiones definirent et explicarer‘m quod praesertim
ab iis' factum esse videmUS, qui τέχνην ῥητορικήν, cui
propositum erat, ut be‘ne dicendi et scribendi praecepta
daret, profitebantur. Hi. enim, quum de ornatu dicendi
agerent, quod disciplinae eorum quasi caput erat et summa,
magnam disputationis partem metaphoris, similitudinibus,
aliis imaginum generibus dederunt; quae quantum ad ora-
tionem ornatam efficiendam valerent, non poterant non

