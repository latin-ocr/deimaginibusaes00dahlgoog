afferantur, modo ii loci, qui rebus ipsis cohaerent, etiam
conjunctim tractentur. Ne tamen disputatio mea temere
vagaretur, sed ratione quadam et via procederet, eum ordi--
nem sequi decrevi, ut a rebus tamquam inferioris ordinis
initium facerem, deinceps ad res superiores perfectioresque
transgrederer. Ita tota haec commentatio in duas partes
dividitur, quarum altera naturam rerum, altera vitam humanam
et deos spectat. In priore genere primum res inanimae,
deinde plantas et arbores, postremo bestias tribus commenta-
tionis capitibus comprehendam. Inter posterioris generis
imagines primum eae afferentur, quae a corpore vel partibus
corporis hominis depromptae sunt, deinde eae, quae ad status
vel actiones aut omniuo aut maxime corpus attinyentes per-

’ tinent, velut ad dormiendum et vigilandum, ad edendum et

bibendum, similia; quae etsi maximam partem homini cum
bestiis communia sunt, tamen credibile est poetam, quum
ab ejusmodi notionibus imagines peteret, hominem potissi·
mum in animo habuisse. Tum sequentur comparationes ad
res vel status vel actiones spectantes, quae maqis a mente
et ratione profecta sint, velut res opera et consilio hominum
factae, diversa negotia et artificia hominum, similia. Postremo
paucos locos adjungam, in quibus cum rebus, quas in fabulis
traduntur, vel cum diis comparatio fit. Haec dispositiO,
quamquam admodum simplex et facilis videtur, tamen ejusmo-
di est‚ ut interdum paullum ab ea discedere oporteat. Quae-
dam enim genera rerum in natura sitarum cum quibusdam
actionibus et negotiis humanis, tamquam materies iis subjecta,
arctissime conjuncta sunt3 quo fit, ut saepe unius et ejusdem
explicatae metaphorae finibus contineantur. Ne eadem bis
repeterentur, aptum esse putavi imagines a talibus naturae
rebus sumptas suo loco leviter tantum significare, accura-
tiorem autem de iis disputationem in eum locum differre,
ubi actionem eam humanam, quacum cohaererent illae res,
essem tractaturus. Duobus ultimis capitibus separatim de
similitudinibus, separatim de metaphoris ita disputabo, ut
nulla rerum ratione habita exponam, quid Aeschyli in iis
adhibendis consuetudo proprium et commemoratu dignum
habeat.

 

