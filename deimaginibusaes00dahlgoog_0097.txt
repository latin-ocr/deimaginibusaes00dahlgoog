91

ore sequatur. Eodem modo Cassandra non prius parebit,
quam contumacia ejus vi coercita erit. αἱματηρόν prae·
dicativam vim, quam vocant, habere et ad significationem
vehementiae augendam additum esse patet. Ceterum quum
hanc vocem spectatores„ audirent, qui iam antea, quem in
finem tragoedia tenderet, cognitum habebant, fieri non po-
tuit, quin caedes, quam Clytaemnestra pararet, animis eorum
obversaretur. Ejusmodi ambiguitates apud tragicos frequen-
tes sunt. — Eodem modo transfertur στόμιον, quod pro-
prie eam freni partem, quae in ore equi est, significat, Ag.
131: οἷον μή τις ἄγα θεόθεν κνεφάσῃ προτυπὲν στόμιον
μέγα Τροίας στρατωθέν. Frenum magnum Trojae esse
exercitum Graecum, sic appellatum, quia urbem illam, ut fre-
num eqnum, coerceat, omnes consentiunt, nisi quod Weil
Atridas potius spectari arbitratur. Non aeque de epithetis
προτυπέν et στρατωθέι] consentiunt. Illud ab Herm. ver-
titur »prius percussum i. e. ante belli clades immolatione
Iphigeniae afflictum»; alii προτυπέν intra fines ejus meta·
phorae, quae in στόμιον est, trahentes interpretantur prius
procusum, ut exercitus Graecus antea ad Trojam exciden-
dam destinatus dicatur; quae explicatio idcirco alteri prae·
ferenda est, quod sic in eadem metaphora manet oratio ne-
que duae discrepantes, id quod ab Aeschyli consuetudine
abhorret, permiscentur. στρατωθέν vel in bellum profectum
vel, quae Hermanni sententia est, in castris versans explica·
tur, utrumque, quum de freno praedicetur, omnium maxime
absurdum. Nisi scriptura corrupta est, στρατωθέν nihil
significare potest nisi: quod formam exercitus habea· ergo hic
frenum dicitur, quod tamen non verum frenum sit, sed for-
mam exercitus habeat. Quod adjectivum qui frigidum et
parum venustum judicant, eos monitos velim Aeschylum
etiam aliis minime dubiis lociS, quum metaphoram paullo
audaciorem posuerit, ut tamquam metuat, ne non intelliga-
tur, ei vocabulum adjicere, quod ad rem propriam pertineat
et,' quo imago spectet, plane demonstret. Cnfr Prom. 880:
οἴστρου δ’ἄρδις χρίει μ’ἄπυρος. Ag. 136: πτανοῖσι
κυσί. Sept. 64: κῦμα χερσαῖον στρατοῦ. De hoc usu infra
uberius disputabimus. De xusgpoe'opy dictum est p. 36. —
ψάλιον, proprie annulus freni, etiam de toto freno, praeser-

