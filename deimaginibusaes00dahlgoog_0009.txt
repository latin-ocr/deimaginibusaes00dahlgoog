3

semper maxima cum libertate mutavit, ut ita ostenderet,
quid de quaestionibus, quae generi humano maximae essent,
ipse sentiret. Vis justitiae divinae et honestatis; deorum
administratio mundi et libertas agendi hominum et quomodo
haec cum illa conveniat3 quomodo culpam, quam nimis se
efferentes et jus violantes contrahunt homines, poena sequatur
et culpa illa saepe a majoribus ad posteros tamquam here-
ditate tradatur, donec justitiae divinae satisfiat; quomodo in
vita hominum jus naturale et jus civile, quae vocantur, inter
se pugnent: tales sunt eae res, a quibus apud Aeschylum om-’
nis tragoediae actio proficiscitur. Quanti Aeschylus poeticam
suam facultatem, ut munus sibi divinitus assignatum, aestima-
verit, multa ipsius dicta probant ab antiquis scriptoribus
tradita. Ita Pausanias narrat 1> Aeschylum dixisse sibi puero
Bacchum in somnio visum esse imperare, ut tragoedias scri-
· beret, et, quum experrectus esset, se maxima facilitate id
fecisse. Haec et alia eodem spectantia, quae de eo narrantur,
etiamsi ficta sunt, tamen digna sunt, quae commemorentur,
quum ex iis appareat, quid de arte Aeschyli ipsi veteres ·
judicaverint.

Cum hac elatione animi, quaein tragoediis Aeschyli
omnibus locis inest, etiam verba, quibus indutae sunt, tam·
quam vestis corpori apta congruunt. Ut enim in rebus ‘
altissimis et supra vitam quotidianam quam maxime elatis
versatur, ita genere dicendi utitur, quod a communi more
, discedit et semper sanctum aliquid et quasi solenne habet.
Huic consentaneum est, quod numquam elaborat, ut orationem
politam et facilem efficiat3 omnia eo refert, ut etiam verbis
granditatem quandam et majestatem conciliet; quam ut asse-
quatur, saepe a- more tradito sermonis Graeci et in vocabulis
et in structuris audacissime discedit. Quamquam igitur apud
eum suavitate et venustate caremus, fieri non potest, quin
vis dictionis ejus omnes legentes veneratione afficiat. Et
si cui interdum durus et obscurus atque etiam jejunus vi-
detur, non est obliviscendum granditatem illam non ex

¹) Pausan. 1, 21, 3: ἔφη δὲ Αἰσχύλος μειράκιον ὧν zavasiwsw ἓν
ἀγρῷ φυλάσσων σταφυλὰς, καί οἵ Διόνυσον ἐπιστάντα κελεῦσαι τραγῳδίαν
ποιεῖν· ὠς δὲ ἦν ἡμέρα, πείθεσθαι γὰρ ἐθέλειν, ῥᾷστα ἤδη πειρώμενος
nocem.

