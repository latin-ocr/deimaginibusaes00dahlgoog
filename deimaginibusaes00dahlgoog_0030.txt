24

zu benutzen und das stille Reich der Pflanzenwelt zu be—
obachten. Auch sind ihm manche Metaphern und Bilder
eigen, welche er den sinnigen Erfindungen der Menschen
entlehnt”. Quam quidem sententiam summi viri probare
non possum, sed arbitror eum idcirco ita judicasse, quia
alterae imagines granditati Aeschyli, alterae miti et placido
ingenio (γλυκύτητι) Sophoclis convenire viderentur, neque
diligenter in rem ipsam inquisivisse. Quantum ego videO,
inter imagines ab Aeschylo et Sophocle adhibitas, si reS,
unde sumptae sunt, respiciuntur, nulla commemoratu digna
differentia intercedit. Omnia illa genera, quae Schneidewin
commemoravit, utrique poetae aeque familiaria sunt. Etsi
cujusdam generis imaginum uno vel altero plura exempla
apud alterutrum eorum inveniantur, id casu factum neque
ullius momenti habendum put0. ,Quod ad Euripidem attinet,
me carmina ejus minus nota habere confiteor, quam ut de
imaginibus, quibus usus est, quidquam affirmare audeam ¹).
Certum est tamen eas multo pauciores esse quam et apud
Aeschylum et apud Sophoclem.

Quod supra dixi, homines in comparando ad eas res se
convertere, quae iis maxime curae essent, quasque maxime
cognitas haberent, tamen non ita accipiendum est, quasi in
omnes valeat neque ullam exceptionem admittat. Atque·
primum quidem neminem praeterit illud magis in eos cadere,
qui nativo et simplici utuntur ‘dicendi genere, quam in eos,
qui sive in dicendo sive in scribendo artificiosi sunt. Alteri
enim⁸ id proprium habent, ut, q'uum rem aliquam compara-
tione vel splendidius exornare vel apertius declarare volunt,
id semper arripiant, quod primum et tamquam sua sponte
in mentem incidat3 alteri autem saepe studiosius quaerunt,
quibus orationem suam illustrare possint, etiamsi a rebus
remotis minusque cognitis petenda sunt. Omnibus, qui La-
tinis literis eruditi sunt, notum est apud Romanos exacta
aurea, quae vocatur, aetate, quum et lingua peregrinitate
infusa corrumpi et elegans sanumque artium judicium in-

 

¹) RADTKE, De tropis apud tragicos Graecos, p. 35: ”Et ab Aeschylo
et a Sophocle Euripides hac re distat, quod splendidissimam quamque et
munditiae nitor-isque plenissimam sectatur metaphoram, quamvis sit minus

perspicua”.

 

 

