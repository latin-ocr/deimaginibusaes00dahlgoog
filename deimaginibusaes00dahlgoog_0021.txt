15

tamquam duae species ante oeulos proponantur, majorem
’ vim et ‚dignitatem conciliet. Ita a re. proposita ad alias
aberrans et suo ipsius motu celeriter agitato gaudet animus
et rerum varietate, qua orationem suam distinguit, non
mediocriter delectatur atque recreatur. Neque minus id
assequitur, ut eos, qui audiunt vel legunt, simili jucunditatis
sensu afficiat. Imprimis frequens et consuetudine omnium
linguarum celebratus est usus metaphorae3 quae etiamsi
primo propter inopiam verborum adhiberi coepta est, quod
tamen dubito, certe in linguis magis excultis ex illa insita
comparandi cupiditate nascitur. Hoc ita esse eo quoque⁷
apparet, quod, quae per metaphoram effertur cogitati0‚ eam
semper alio eoque magis perspicuo modo significare licet.
Metaphora tum exsistit, quum animus similitudine inter duas
res intercedente ita percutitur, ut eaS‚ tamquam si idem
valeant, permisceat et in unum confundat. Delectatio, quam
inde percipiunt homineS, in eo constat, »quod›>, ut verbis=
G. Hermanni utar, »quum aliud pro alio nominatur, animo
quasi campus aperitur, in quem aliarum rerum varietate
allectus possit excurrere».

Demonstrasse mihi videor imagines, si ad veram suam
eausam atque rationem revocantur, non esse arte factas, non
esse extrinsecus arcessitas, non a rhetore nescio quo in-
ventas, ut aures audientium fuco orationis permulceret. Ex
cupiditate ‘in natura humana penitus insidente natae sunt3
quare omnium aetatum, omnium gentium, omnium linguarum
communes sunt. Neque est ullum dicendi genus, quod or·
natum imaginum non requirat. Iis utuntur et solutae et
poeticae orationis scriptores3 neque sermo quotidianus neque
grave genus dicendi oratoris iis plane carere potest. Quam-
quam igitur imagines a nullo genere dicendi abhorrent, vel
maxime propriae sunt poeticae dictionis, quae eo ipso a
prosa oratione differt, quod in imaginibus adhibendis majo-
rem libertatem sibi vindicat. Nam quum iis, qui soluta
oratione utuntur, non facile concedatur, si in illis ornaz
mentis profusi sunt, poetae in hac re multo et audaciores
et uberiores esse possunt atque etiam debent. Quod eur
ita sit, ex ratione artis poeticae facile intelligitur. Nam
quum poetarum tamquam munus sit delectationem movere‘,

